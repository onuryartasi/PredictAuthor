Öncelikle söylenmesi gereken şey belki de okuması ve anlaması ve de özümsenmesi açısından bakıldığında Ulysess kitabının açık ara en zor romanlardan olduğudur. Ulysses kitabının yazarı James Joyce’un 1922’de (yapıtın asıl yayınlandığı tarihten daha önceki yıllara- 1918- denk gelse de bütün halinde yayımlandığı tarih 1922 yılına tekabül etmektedir.) yayınladığı eseri, edebiyat alanına pek çok açıdan yenilik getirmiştir. Hatta bu yeniliklerin düzey ve ölçütünün azımsanmayacak yapısı onu diğer yazarlardan ayrı bir konuma getirmektedir. Yine yazarın kendi özel hayatındaki dağınıklığı, düzensizliği ve görece değer yargılarından ötede konumlanması hali Ulysses kitabının kendisinden de okuyucuya bu hissi vermektedir. Romanda İrlanda başkenti Dublin’de geçen 24 saatin anlatılması ve bu anlatı süresince de herhangi bir yapıttaki askeri düzen sıralamayı takip etmemesi ve de karakterlerin kafa yakan derecede ayrıntılı tasvirleri kitabın neden zor okunur bir kitap olduğunun önemli kanıtlarıdır. Hatta kitap için “bitmeyen/bitirilemeyen roman” benzetmelerinin de yapılması romanın bu niteliklerinden kaynaklanmaktadır. Ancak yine de son kertede kitabın bitirilmesi durumunda, roman boyunca oluşan kaos havasının da dağıldığı ve aslında romanda her satırda parça parça işlenen bütünün gözler önüne serildiği görülmektedir. Kitap iki karakter etrafında ve bir gerçeklik anlatısı üzerinden şekillenmektedir. Stephen Dedalus ve Leopold Bloom ikisi aslında büyük bir gerçekliğin ayrı görünen ama esasta bir bütün olan bir başka gerçekliğin yansımalarıdır. James Joyce söz konusu karakterler aracılığıyla da kendini ve şahsi hayatını da kişiselleştirmektedir. Söz konusu kitabın adı, Homeros’un Odessa adlı eserinden önemli bir karakterin adıdır ve kitap boyunca da söz konusu esere sürekli göndermeler yapılmaktadır. Yine aynı zamanda Joyce’un bu yapıtı kaleme alırken Goethe’nin Faust adlı eserinden de oldukça etkilendiği gözlemlenmektedir. Erken dönem 20.yy modern içeriğinde 18 bölümden meydana gelen roman, İrlanda ve Britanya arasındaki ilişkiyi de yoğun bir dil ile yorumlamaktadır. Kitabın 18 farklı baskısının ve bunların değişik varyasyonlarının olduğu da yine romana dair bilinmesi gereken ilginç özellikler arasında gösterilebilir. Kaos ve gizemin kol gezdiği kitabın genelinde hakim olan metot ve teknikler ise; parodiler, ikilem ve çatışma halleri, antagonist ögeler, metaforlar, mitler, semboller, diyalektikler ve de yoğun bir şekilde hissedilen ince taşlarla örülü kinayelerdir. Her bölümde işlenen konu ve karakterler aynı bölüm içerisinde teknik ve metotlarla da inanılmaz derecede bir bütün oluşturmaktadır. Modern dönem edebi dünyasında hatırı sayılır bir üne sahip olan kitap, görünen o ki bu ünü fazlasıyla hak etmekte de bu ünü bir sonraki jenerasyonlara da ulaştıracak gücü kendi içinde barındırmaktadır. Aynı zamanda romanın çeşitli tiyatrolarda sahne aldığı ve Akademi Ödülleri tarafından adaylığı bulunan aynı adlı filminin olduğu ve de bunların yanı sıra bazı müziklere ve düzyazılara da ilham kaynağı oluşturduğu bilgisi de romanın ne denli bir çapta etki yarattığının ciddi birer göstergesi konumundadır. 

Son kertede belki de okuyuculara, romanın nasıl bir okuma ile ve nasıl bir sistematik ile yapılacağına dair bazı ipuçları vermekte yarar görünmektedir. Basit bir roman ya da öykü gibi değil ancak önemli bir soyut anlatı olarak okunması gerekir. Bunun için de gösterilen ve imgelenen şeyin ardındaki gerçekliği bulmağa yönelik bir sistem geliştirilmelidir. Metaforların doğru yorumu bu manada ciddi bir anlamağa olanak sağlayabilir. Yine belki de yazarın hayatına ve edebi yönüne dair önden bazı okumaların yapılması, kitabın anlaşılabilirlik düzeyini artırabilir.
